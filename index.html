<!doctype html lang="hu">
<html lang="hu">
<head>
  <title>Orkeny</title>
	<meta name="viewport" content="width=device-width, initial-scale=1.0">
	<meta content='width=device-width, initial-scale=1.0, maximum-scale=1.0, user-scalable=0' name='viewport' />
	<meta name="viewport" content="width=device-width" />
	<meta charset="utf-8"/>
	<link rel="stylesheet" type="text/css" href="style.css">

	<script src="patterns/Hyphenator.js"></script>
	<script src="patterns/hu.js"></script>
	<script type="text/javascript">
		// Hyphenator.run();
	</script>
	
</head>
<body>
	<div id="page">
		<div class="novell" id="orkeny-1" data-number='1'>
			<h3>A SZÍNÉSZ HALÁLA</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Ma délután az Üllői út egyik mellékutcájában eszméletét vesztve összeesett Zetelaki Zoltán, a népszerű színművész.</p>

			<p class="hyphenate" lang="hu">A járókelők bevitték a közeli klinikára, de ott hiába próbálták a tudomány legújabb vívmányaival - még vastüdővel is - életre kelteni. A jeles színész, hosszú haláltusa után, este fél hétkor kiszenvedett; tetemét átszállították a Bonctani Intézetbe.</p>

			<p class="hyphenate" lang="hu">A Lear király esti előadása e tragikus esemény ellenére is zavartalanul folyt le. Zetelaki késett ugyan egy kicsit, s az első felvonásban feltűnően fáradtnak látszott (néhol szemlátomást a súgó segítségére szorult), de aztán egyre jobban magára talált, s a király halálát már olyan meggyőző erővel jelenítette meg, hogy nyíltszíni tapsot kapott érte.</p>

			<p class="hyphenate" lang="hu">Utána hívták vacsorázni, de nem ment. Azt mondta:</p>

			<p class="hyphenate" lang="hu">- Ma nehéz napom volt.</p>
		</div>
		<div class="novell" id="orkeny-2" data-number='2'>
			<h3>JELENSÉG</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Egy parafa dugó, mely semmiben sem különbözött a többi parafa dugótól (Hirt G. Sándornak mondta magát, de mit jelent egy név? Egy név semmit se jelent), beleesett a vízbe.</p>

			<p class="hyphenate" lang="hu">Egy ideig, amint az várható volt, úszott a víz színén, aztán különös dolog történt. Lassan merülni kezdett, lesüllyedt a fenékre, és nem jött föl többé.</p>

			<p class="hyphenate" lang="hu">Magyarázat nincs.</p>
		</div>
		<div class="novell" id="orkeny-3" data-number='3'>
			<h3>DAL</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Janász Jenőnek hívták a dalszerzőt.

			Az orosz áttörés után csapódtunk egymáshoz, mert az ő ütegét szétlőtték, én pedig Nikolajevkán elveszítettem az alakulatomat. Majdnem háromszáz kilométert tettünk meg együtt, néha-néha egy járműre kéredzkedve, a legtöbbször azonban gyalogszerrel, hóban, jégben, állandó ellenséges tűzben, míg csak le nem terítette Bjelgorod határában egy rövid sorozat.</p>

			<p class="hyphenate" lang="hu">Mindazodáig sejtelmem se volt róla, hogy szerzik a dalt. Ki hitte volna, hogy ilyen könnyedén? Janászból jött a dal, ömlött, fakadt, ahogy forrás buzog a földből. Amit csak látott, amit csak hallott, abban a szempillantásban dallá lett, szöveggel, rímekkel, melódiával. Csak a címet kellett kitalálni hozzá.</p>

			<p class="hyphenate" lang="hu">Népdal lett abból a bádogbödön gyümölcsízből, melyet egy szétlőtt raktár romjai alól kapartunk ki. És volt ott egy híd, amelyet épp az orrunk előtt robbantottak föl a partizánok. Miközben a hídroncs alatti föltorlott jégen átevickéltünk, Janász Jenő már énekelt:</p>

			<blockquote>Elkorhadt a vénfahíd a Tarcalon<br>
			Istenem, csak te tudod az én bajom.<br>
			Hogy megyek én Annuskámhoz már eztán?<br>
			Hogy ússzak át halált hozó zúgóján?</blockquote>

			<p class="hyphenate" lang="hu">Faggattam, hogy csinálja ezt. Azt mondta, nem tudja.</p>

			<p class="hyphenate" lang="hu">Faggattam, hány dalt szerzett már. Azt se tudta. Talán három-, de lehet, hogy négyezret.</p>

			<p class="hyphenate" lang="hu">Bjelgorod már odalátszott, amikor lassan eleredt a hó. Legomboltam a sapkám fülvédőjét, de úgy is hallottam Janászt dudorászni:</p>

			<blockquote>Lassú pelyhekben hullik a hó<br>
			Csilingelve fut az orosz szánkó.<br>
			Szállj, szállj, kicsi hópehely...</blockquote>

			<p class="hyphenate" lang="hu">Öt gyors roppanás hallatszott. Vége lett Janásznak, bevégzetlen maradt a dal.</p>

			<p class="hyphenate" lang="hu">Néha eszembe jut. Megpróbálom folytatni. Töröm a fejem, rímet keresek a hópehelyre. De hiába. Mindnyájan tudunk valamit, és azt senki se képes utánunk csinálni. Ez így van.</p>
		</div>
		<div class="novell" id="orkeny-4" data-number='4'>
			<h3>HAVAS TÁJBAN KÉT HAGYMAKUPOLA</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Voltaképpen egész Davidovkának ki kellett volna vonulnia, tehát nemcsak a mi zászlóaljunknak, hanem a helybeli lakosoknak is. Ebből azonban nem lett semmi. A mieink közül csak néhány pipogya stréber jött elő, meg a gyengélkedők, az írnokok és a raktárosok, egyszóval, akiknek volt valami féltenivalójuk; negyvenen vagy ötvenen mindössze. Az oroszok közül még ennyien sem. Akit a szolgálatvezető őrmesternek sikerült kikergetnie a házából, az ott lézengett egy darabig a téren, de mihelyt tehette, visszaszökött. Még feltűnőbb, hogy Holló őrnagy, a zászlóaljparancsnok is távol maradt, pedig mostanáig minden kivégzésen megjelent, és nagyon ügyelt a formaságokra. Egy percre kijött a parancsnokság elé, körülnézett a templomtéren, azt mondta, hogy hideg van, és visszament, és többé nem mutatkozott. Így aztán hivatalos részről az orvoson és a szolgálatvezető őrmesteren kívül csak egy német teherautósofőr és egy altiszt volt jelen, Leicával a nyakában. Ők hozták az elítéltet Davidovkára, mert itt kellett rajta végrehajtani a német hadbíróság ítéletét. No és persze hogy itt volt még az az Ecetes nevű hajtó is, aki három liter rumért vállalta, hogy fölakasztja az asszonyt. Ecetes az első liternek már nyakára hágott, és elég bizonytalanul állt a lábán.
			</p>
			<p class="hyphenate" lang="hu">Az asszony ott várt a fa alatt, mozdulatlanul, mintha a földhöz fagyott volna a lába. Egy könnye sem volt. Eddig úgy vettük észre, hogy az öregek halnak meg a legkönnyebben. Rémüldöznek ugyan, mintha nem értenék, hogy mi történik velük, de se nem könyörögnek, se nem sírnak, se nem sikoltoznak. Ez az asszony még elég fiatal volt, elég jó külsejű és elég jól öltözött, mégsem szólt egy panaszló szót sem. Csak állt, és égő szemmel nézte azt a kislányt, aki bemászott a teherautó alá, és onnan kukucskált kifelé. Négy- vagy ötéves lehetett. Piszkos és sovány volt, de ő is elég jó ruhákat viselt, egy kis bundamellényt, vattanadrágot, vastag pamutharisnyát és gumikalocsnit. Amikor a fiatalasszony nyakára ráhurkolták a kötelet, üde hangon, mint akit megcsiklandoztak, fölnevetett a teherautó alatt.</p>
			<p class="hyphenate" lang="hu">Három perccel később az orvos zászlós megállapította, hogy beállott a halál. Hideg szél támadt, mely lassan hintáztatni kezdte a fiatalasszony testét. A lányka kimászott a teherautó alól. Egy ideig szemmel kísérte ezt a lengő mozgást, aztán, mint aki jól elmulatott valamin, de már kezdi sokallani a tréfát, fölkiabált a fára:</p>
			<p class="hyphenate" lang="hu">- Mama!</p>
			<p class="hyphenate" lang="hu">Akkor már egyetlen orosz sem volt a templom előtt, s a mieink közül is csak Ecetes Márton hajtó, Bíró Elek szolgálatvezető őrmester, doktor Friedrich Tibor orvos zászlós s egy Koszta István nevű tizedes, civilben az Arany Bika Szálló söntésének csaposa, aki a furunkulusai miatt már többször kérte, hogy utalják be egy hátországi kórházba. Most is úgy állt, hogy észrevétesse az orvossal a nyakán pirosló duzzanatokat. Friedrich doktor azonban elfordult tőle, és belenézett a Leica lencséjébe. A német altiszt intett a kislánynak, hogy menjen ki a képből, de az nem mozdult álló helyéből, hanem tágra nyílt, tündöklő szemmel bámult a Leicába. Talán még sohasem látott fényképezőgépet.</p>
		</div>
		<div class="novell" id="orkeny-5" data-number='5'>
			<h3>KORRAJZ</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">B. néni már elmúlt hatvanéves.</p>
			<p class="hyphenate" lang="hu">Fia és menye tíz évvel ezelőtt kimentek Kanadába; alig-alig írnak, mindössze kétszer küldtek csomagot.</p>
			<p class="hyphenate" lang="hu">Ruhái kopottasok, rég kimentek a divatból, ő maga formátlanná hízott. Mégis, minden délután kiszépíti magát, s egy szőre vesztett kékróka belépőben, magas szárú, kiferdült, fűzős cipőben egy félórácskát föl s alá sétál a város legelőkelőbb szállodája előtt.</p>
			<p class="hyphenate" lang="hu">Mihelyt kilép egy magányos külföldi férfi, rámosolyog, és elég hangosan - mert közel azért nem merészkedik a kapuhoz - odakiált neki:</p>
			<p class="hyphenate" lang="hu"><i>- Nur drei Dollar!</i></p>
			<p class="hyphenate" lang="hu">Riszáló járása, kiáltozása meglehetősen zavarón hat egy előkelő szálloda kapuja előtt, de az erre illetékesek - a portás, valamelyik rendőr vagy a járókelők - mégse mernek rászólni.</p>
			<p class="hyphenate" lang="hu">Azt hiszik, valami közület.</p>
		</div>
		<div class="novell" id="orkeny-6" data-number='6'>
			<h3>JELLEMPRÓBA</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">A kerekes kútnál szálltam ki az autóból, mert onnan már csak száz lépés volt a gyárkapu. A gyárat hegyek vették körül, a hegyeken szőlők, erdők, irtások; az irtásokon magasfeszültségű távvezeték.</p>
			<p class="hyphenate" lang="hu">Vidéken a gyárat is kutya őrzi, mint a krumpliföldeket. Láttomra azonnal dühbe gurult a kutya, habzó szájjal, kivicsorgó fogakkal, vonítva rohant ki a kapus fülkéjéből. Félúton megállt, és fejét félrebillentve, kiszemelte azt a helyet, ahol majd belém harap.</p>
			<p class="hyphenate" lang="hu">Engem puli már megharapott, méghozzá barátom pulija, tiszta faj. Megálltam, és mérlegeltem, vajon hogy harap egy idegen puli, egy ilyen korcs, keverék fajzat, melynek csak kisebbik fele puli: a nagyobbik vérszomj, sértődöttség, álnokság és üldözési vágy. Néztem a pulit, s meghátráltam.</p>
			<p class="hyphenate" lang="hu">Visszaültem az autóba. Amikor kiszálltam, jött a puli. Farkcsóválva jött, roggyant térdekkel. Rajongva nézett rám. Látta, hogy autóm van: fölnyújtotta fejét, hogy vakarjam meg. Megvakartam a fülét.</p>
			<p class="hyphenate" lang="hu">- Korrupt féreg - gondoltam magamban.</p>
			<p class="hyphenate" lang="hu">- Korrupt féreg - gondolta a puli.</p>
		</div>
		<div class="novell" id="orkeny-7" data-number='7'>
			<h3>1949</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Rajk László külügyminisztert, a párt régi harcosát, saját kérésére halálra ítélték.</p>
			<p class="hyphenate" lang="hu">A kivégzés a kölcsönös egyetértés és bizalom jegyében folyt le, kisszámú meghívott előtt.</p>

		</div>
		<div class="novell" id="orkeny-8" data-number='8'>
			<h3>VÁLTOZATOK</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">A fűre lépni tilos</p>
			<p class="hyphenate" lang="hu">tilos a fűre lépni</p>
			<p class="hyphenate" lang="hu">lépni tilos lépni</p>
			<p class="hyphenate" lang="hu">lépni lépni lépni</p>
			<p class="hyphenate" lang="hu">lépni tilos tilos</p>
			<p class="hyphenate" lang="hu">tilos tilos tilos.</p>
			<p class="hyphenate" lang="hu">Tilos.</p>

		</div>
		<div class="novell" id="orkeny-9" data-number='9'>
			<h3>HASZNÁLATI UTASÍTÁS</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">A mellékelt novellák rövidségük ellenére is teljes értékű írások. Előnyük, hogy az ember időt spórol velük; mert nem igényelnek hosszú hetekre-hónapokra terjedő figyelmet. Amíg a lágy tojás megfő, amíg a hívott szám (ha foglaltat jelez) jelentkezik, olvassunk el egy Egyperces Novellát.</p>
			<p class="hyphenate" lang="hu">Rossz közérzet, zaklatott idegállapot nem akadály. Olvashatjuk őket ülve és állva, szélben és esőben vagy túlzsúfolt autóbuszon közlekedve. A legtöbbje járkálás közben is élvezhető!</p>
			<p class="hyphenate" lang="hu">Fontos, hogy a címekre ügyeljünk. A szerző rövidségre törekedett, nem adhatott hát semmitmondó föliratokat. Mielőtt villamosra szállnánk, megnézzük, milyen jelzésű a kocsi. E novelláknak éppily fontos tartozékuk a címe.</p>
			<p class="hyphenate" lang="hu">Ez persze nem azt jelenti, hogy elég csupán a föliratokat olvasgatni. Előbb a cím, aztán a szöveg: ez az egyetlen helyes használati mód.</p>
			<p class="hyphenate" lang="hu">Figyelem!</p>
			<p class="hyphenate" lang="hu">Aki valamit nem ért, olvassa el újra a kérdéses írást. Ha így sem érti, akkor a novellában a hiba.</p>
			<p class="hyphenate" lang="hu">Nincsenek buta emberek, csak rossz Egypercesek!</p>
		</div>
		<div class="novell" id="orkeny-10" data-number='10'>
			<h3>MAKACS SAJTÓHIBA</h3>
			<h4>Helyreigazító közlemény</h4>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Lapunk keddi számában hírt adtunk arról, hogy a svéd tudományos akadémia díszdoktorrá avatott egy magyar tudóst - akit - őszinte sajnálatunkra - "dr. Pálpéter Péter Pál" néven említettünk. Ráadásul nemcsak a szövegben, hanem a tudósítás címében is hibásan közöltük a Pálpéter Péter Pál nevet.</p>
			<p class="hyphenate" lang="hu">A jeles magyar tudós neve helyesen: doktor Pálpéter Péter Pál.</p>

		</div>
		<div class="novell" id="orkeny-11" data-number='11'>
			<h3>ÜVEGHALÁL</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Délután ötkor halkan zihálni kezdett, de senki sem vette észre. A családot a vendégvárás izgalma tartotta fogva.</p>
			<p class="hyphenate" lang="hu">A zihálás erősbödött, később hörgő hangokkal elegyedett. Most se figyelt rá senki, habár az idegek már jelezték, hogy valamilyen rendhagyó hangforrás működik a lakásban. Csakhogy van bennünk egy olyan jelzőrendszer is, mely mindent letompít, hogy késleltesse a rosszat. Amióta ösztöneink elzsibbadtak, csak a közvetlen veszélyre riadunk fel. Míg testet nem ér, nincs semmi különbség egy kiköpött cseresznyemag és egy kilőtt puskagolyó között.</p>
			<p class="hyphenate" lang="hu">A hörgések sűrűbbek lettek, aztán elcsitultak. De éppen akkor, ebben a baljóslatú csöndben, megszólalt egy buggyanó hang, mint amikor megpattan egy ér, s a tüdőből habos vér tódul a szájba. Mind összeszaladtak. Olga mama lassan letette a majonézt, és azt mondta:</p>
			<p class="hyphenate" lang="hu">- Istenem.</p>
			<p class="hyphenate" lang="hu">Márti azt mondta:</p>
			<p class="hyphenate" lang="hu">- Én nem tehetek róla, anyu, kérem.</p>
			<p class="hyphenate" lang="hu">Olga mama azt mondta:</p>
			<p class="hyphenate" lang="hu">- Mert sohasem arra figyelsz, amit csinálsz.</p>
			<p class="hyphenate" lang="hu">A nagymamóka közbeszólt:</p>
			<p class="hyphenate" lang="hu">- Ne veszekedjetek, mert bezár a csemegebolt.</p>
			<p class="hyphenate" lang="hu">Csakugyan, valakinek le kellett volna menni és kicserélni a szódásüveget. De nem bírtak mozdulni. Álltak és néztek, mert nincs lenyűgözőbb, mint a szenvedés.</p>
			<p class="hyphenate" lang="hu">Az üveg belsejében pezsgett a víz; a pezsgés megremegtette testét. Száján buborékok buggyantak ki, elpattantak, lefolytak az oldalán. Néma volt, de lehet, hogy szenvedett; ebből a zárt rendszerből nem tudtak kiszökni a hangok. Egy idő múlva kipezsgett a szénsav, a víz föltisztult, az üveg elcsendesült. Nem szállt föl belőle egyetlen buborék sem. Olga mama fölébe hajolt, és hallgatózott, az üveg azonban nem adott többé életjelet.</p>
			<p class="hyphenate" lang="hu">- Istenem, mi lesz velünk? - kérdezte a nagymamóka. Senki se válaszolt.</p>
		</div>
		<div class="novell" id="orkeny-12" data-number='12'>
			<h3>IN MEMORIAM DR. K. H. G.</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu"><i></i>- Hölderlin ist ihnen unbekannt?</i> - kérdezte dr. K. H. G., miközben a lódögnek a gödröt ásta.</p>
			<p class="hyphenate" lang="hu">- Ki volt az? - kérdezte a német őr.</p>
			<p class="hyphenate" lang="hu">- Aki a <i>Hyperion</i>-t írta - magyarázta dr. K. H. G. Nagyon szeretett magyarázni. - A német romantika legnagyobb alakja. És például Heine?</p>
			<p class="hyphenate" lang="hu">- Kik ezek? - kérdezte az őr.</p>
			<p class="hyphenate" lang="hu">- Költők - mondta dr. K. H. G. - Schiller nevét sem ismeri?</p>
			<p class="hyphenate" lang="hu">- De ismerem - mondta a német őr.</p>
			<p class="hyphenate" lang="hu">- És Rilkét?</p>
			<p class="hyphenate" lang="hu">- Őt is - mondta a német őr, és paprikavörös lett, és lelőtte dr. K. H. G.-t.</p>
		</div>
		<div class="novell" id="orkeny-13" data-number='13'>
			<h3>EGY SZOBA, VÁLYOGFAL, ZSÚPFEDÉL</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">A nyanya az ágy szélén ült. Arca csupa bemetszés, ránc, barázda, rovás; csak a fogsora villogott fiatalon. Harminckét gyönyörű foga volt az egri SZTK-ból, vadonatúj.</p>
			<p class="hyphenate" lang="hu">Kászonyné Kakas Hanna barátságosan rámosolygott, és elébe tartotta a mikrofont. Azt mondta:</p>
			<p class="hyphenate" lang="hu">- Csak meséljen bátran tovább a kedves néni. Se hangosabban, se halkabban, hanem úgy; mint eddig. Ez a készülék arra való, hogy megőrizze azokat a szép régi történeteket, amiket a kedves néni mesélni szokott.</p>
			<p class="hyphenate" lang="hu">- Nem kell magyarázni - szólalt meg a fiúunoka, aki egy szál klottnadrágban feküdt a másik ágyon, és egy Olcsó Könyvtár Balzacba volt belemerülve. - Már a tavasszal direktbe közvetítették a nyanyát a televízión.</p>
			<p class="hyphenate" lang="hu">- Hát akkor tessék hozzáfogni - bátorította a nyanyát Kászonyné Kakas Hanna, és nekem odaszólt: - Légy szíves.</p>
			<p class="hyphenate" lang="hu">Elindítottam, a magnót. A nyanya minden elfogódottság nélkül, lassú lélegzettel, alig észrevehető palócos tájszólással mesélni kezdett Kiss Puki Bálintról, az öles termetű, mindent bíró patkolókovácsról, akit a hadiki híd alatt, a folyó jegén, halálba kergetett a ludvérc.</p>
			<p class="hyphenate" lang="hu">- Nem a lidérc? - érdeklődött Kászonyné Kakas Hanna.</p>
			<p class="hyphenate" lang="hu">- Én ludvércnek tudom, aranyoskám.</p>
			<p class="hyphenate" lang="hu">- Akkor az úgy is van. Milyenféle dolog a ludvérc, kedves néni?</p>
			<p class="hyphenate" lang="hu">- Én már elég sokféle ludvércet láttam, aranyoskám. Egyszer ostorszál vékonyságút, amelyik egész üstököscsóvát vont maga után, máskor olyan kicsikéket, mint az egér farka, akkora fényecskékkel a tetejükben, mint a gyufaláng. Melyik milyen. Tegnapelőtt például majdnem akkora ludvérc rohant itt keresztül az udvaron, mint a templom tornya.</p>
			<p class="hyphenate" lang="hu">- És azt a kedves néni a saját szemével látta? - kérdezte Kászonyné Kakas Hanna.</p>
			<p class="hyphenate" lang="hu">A nyanya meglepetten elhallgatott, amitől összekoccantak az egri fogak. Rábámult Kászonyné Kakas Hannára.</p>
			<p class="hyphenate" lang="hu">- Miért? - kérdezte aztán. - Maga talán még nem látott ludvércet, aranyoskám?</p>
			<p class="hyphenate" lang="hu">- Látni éppenséggel nem láttam - mondta óvatosan Kászonyné Kakas Hanna. - Egész mostanáig azt hittem, hogy az csak a mesében van.</p>
			<p class="hyphenate" lang="hu">- Hát hol dolgozik maga, aranyoskám? - csodálkozott a nyanya.</p>
			<p class="hyphenate" lang="hu">- Az Eötvös Loránd Tudományegyetemen, kedves néni.</p>
			<p class="hyphenate" lang="hu">- Érdekes - mondta fejcsóválva a nyanya. - Pedig az én nagyobbik unokám is oda jár. Mit is tanul Jóskánk? - fordult az ágy felé. - Sose akar az eszembe jutni.</p>
			<p class="hyphenate" lang="hu">- Kibernetikát - mondta a klottnadrágos unoka, föl se nézve a Betti néni-ből.</p>
		</div>
		<div class="novell" id="orkeny-14" data-number='14'>
			<h3>ITÁLIA</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">Az olasz karmester, miután végigvezényelte az <i>Álarcosbál</i>-t, nekivágott a pesti éjszakának. Hajnaltájban egy hölgyet invitált asztalukhoz, akivel már több ízben táncolt.</p>
			<p class="hyphenate" lang="hu">A vendég művész - a tolmács közbenjárásával - egy ideig udvarolgatott, aztán zsebébe nyúlt, elővette pénztárcáját, és rátenyerelve, várakozásteljesen nézett a tolmácsra.</p>
			<p class="hyphenate" lang="hu">Emez néhány szót váltott a hölggyel.</p>
			<p class="hyphenate" lang="hu">- <i>Cinquecento</i> - mondta aztán a karmesternek.</p>
			<p class="hyphenate" lang="hu">- <i>Trecento</i> - mondta a vendég, mert sokallotta az összeget.</p>
			<p class="hyphenate" lang="hu">- <i>Quattrocento</i> - ajánlotta végül a tolmács.</p>
			<p class="hyphenate" lang="hu">Ebben megegyeztek.</p>
		</div>
		<div class="novell" id="orkeny-15" data-number='15'>
			<h3>EMLÉKKÖNYVBE</h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu">- Ki vagy, te hosszú hajú, sudár, szép, fiatal lány?</p>
			<p class="hyphenate" lang="hu"> Az én teljes nevem Vorazlicki Klára Nóra Annamária Olga, de csak úgy becéznek: Kuksi. És a bácsi kicsoda?</p>
			<p class="hyphenate" lang="hu">- Az én nevem is Vorazlicki Klára Nóra Annamária Olga, és engem is Kuksinak szoktak becézni.</p>
			<p class="hyphenate" lang="hu">- Érdekes. De hiszen a bácsi öreg, kopasz és jobb szeme egészen fenn van akadva... Én ezt nem egészen értem.</p>
			<p class="hyphenate" lang="hu">- Tanuld meg, Kuksi, hogy nincs két egyforma Vorazlicki Igára Nóra Annamária Olga a világon.</p>
			<p class="hyphenate" lang="hu">- Milyen kár!</p>
			<p class="hyphenate" lang="hu">- Bizony, ez nincs másképp.</p>
		</div>
		<div class="novell" id="orkeny-10" data-number='10'>
			<h3></h3>
			<p class="author">Örkény István <span>forrás: <a href="http://mek.oszk.hu/">mek.oszk.hu/</a></span></p>
			<p class="hyphenate" lang="hu"></p>
			<p class="hyphenate" lang="hu"></p>
			<p class="hyphenate" lang="hu"></p>
			<p class="hyphenate" lang="hu"></p>
		</div>
	</div>
	<div class="minic-studio">
		<a href="http://www.facebook.com/minic.studio" alt="minic studio" target="_blank"><img src="minic-large-light.png" alt="minic-studio" title="minic studio" width="63" height="37"></a>
	</div>
	<script type="text/javascript">

	  var _gaq = _gaq || [];
	  _gaq.push(['_setAccount', 'UA-27687493-5']);
	  _gaq.push(['_trackPageview']);

	  (function() {
	    var ga = document.createElement('script'); ga.type = 'text/javascript'; ga.async = true;
	    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
	    var s = document.getElementsByTagName('script')[0]; s.parentNode.insertBefore(ga, s);
	  })();

	</script>
	<script src="//ajax.googleapis.com/ajax/libs/jquery/1.9.1/jquery.min.js"></script>
	<script type="text/javascript">
		$(document).ready(function() {
			var random = Math.floor((Math.random()*15)+1);
		 	console.log(random);
			var number = $('.novell').each(function() {
				$(this).attr('id');
			});
			console.log(number);

			$('#orkeny-'+random).show();
		});
		
	</script>
</body>
</html>
